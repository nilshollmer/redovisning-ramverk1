---
---
Redovisning kmom02
=========================

**Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?**  
MVC-designmönstret har återkommit för min del i flera olika ramverk jag provat på. Första gången var nog i Django där det ledde till ett nytt sätt att se på programmering och kodarkitektur, fastän Django använder en variant på MVC som jag inte stött på sen dess. För att läsa på om MVC använde jag de artiklar som hänvisades till i kursmomentet, [dbwebb](https://dbwebb.se/kunskap/php-baserade-och-mvc-inspirerade-ramverk-vad-betyder-det) och [Wikipedia](https://en.wikipedia.org/wiki/Model%E2%80%93view%E2%80%93controller).
Fördelar jag ser med att arbeta enligt ett MVC-mönster är att man från början av ett projekt kan visualisera hur filstrukturen och koduppdelningen kommer att se ut. Genom att använda modeller med hjälp av SOLID-principer kan man även spara tid genom att återanvända eller expandera egna eller andras modeller, utveckla var del av MVC för sig och jobba mot mockade modeller eller kontrollers och kommunicera med andra programmerare på ett gemensam språk om arkitekturen på en applikation, då MVC är så utbrett och vedertaget inom branschen.

**Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?**  
Jag kikade på en föreläsning med [Gareth Ellis](https://www.youtube.com/watch?v=86Tt2pW9pv4&ab_channel=PHPUKConference) om SOLID och läste på [Wikipedia](https://en.wikipedia.org/wiki/SOLID). SOLID är en samling principer inom programmering som i stora drag handlar om undvika stora filer, hårdkodade klassvariabler och svårunderhållna. Med SOLID vill man göra koden mer flexibel och lättare att underhålla genom att säga att en klass (eller en funktion) ska ha ett jobb, ett ansvar, annars ska man dela upp den i flera olika. Moduler ska kunna utvecklas utan att det publika APIet förändras, för att hålla kod bakåtkompatibel. Objekt ska kunnas bytas ut mot subtyper av samma objekt utan att programmet ska krascha. Man ska undvika att moduler ska vara beroende av att implementera funktioner som de inte använder, och därför ska man separera funktioner i flera små interface snarare än att implementera ett stort med alla funktioner. Slutligen ska ett objektorienterat-program använda ha beroenden av abstrakta klasser snarare än konkreta, t.ex. implementera interfaces istället för att skapa instanser av konkreta klasser.

**Har du någon erfarenhet av designmönster och kan du nämna och kort förklara några designmönster du hört talas om?**  
När jag läser om designmönster på [Wikipedia](https://en.wikipedia.org/wiki/Software_design_pattern) känner jag igen många av de som listas.
I det här kursmomentet använt mig av "Dependency Injection", då man låter injicera nödvändiga klasser in i den klass som ska använda dem snarare än skapa objekt av dessa. "Lazy initialisation" är väl det som vi kallar lazy loading och handlar om att skapa objekt av klasser först när man ska använda dem, snarare än att skapa alla objekt i början av en process. "Factory method"-mönstret har jag använt när jag programmerat i Java och är ett sätt att definiera interface för en grupp klasser som alla ska ha vissa metoder med samma namn, men som kan skilja sig åt i funktionalitet. Ett annat vanligt designmönster som används i MVC är "Front controller", som hanterar alla requests till en hemsida.

**Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.**  
I Laravel använder man sig av kontrollers liknande Anax men routern ser annorlunda ut i det att den verkar vara mer slimmad. I Laravel använder man sig av statiska funktioner från modellklasser som "View", "Route" och andra definierade i början av filen snarare än att injicera en DI-container med alla services.
Routern liknar Express-router i sin struktur vilket ger en känsla av att man kodar i Javascript.

I Phalcon definierar man olika moduler med respektive kontrollers för frontend och backend, sen använder en dispatcher som tar en request, extraherar modulnamn, action och kontroller och instansierar den kontrollern och anropar den action. I manualen under [MVC](https://docs.phalcon.io/3.4/en/mvc) kan man läsa att strukturen på interaktioner mellan de olika delarna liknar den vi använder i Anax.

**Vilken är din TIL för detta kmom?**  
Mitt TIL för det här momentet är hur man praktiserar SOLID när man lär sig nya funktionaliteter i ett ramverk, t.ex. DI, och hur mycket enklare det blir när man delar upp koden. Jag snubblade lite på att organisera enhetstester och lyckades inte skriva några enhetstester för cUrl, men jag återupptar det i nästa del.
