---
---
Redovisning kmom01
=========================

**Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.**  
Jag har mycket som jag kan förbättra gällande min PHP-kunskap, men känner mig bättre förbered än någonsin. Efter att ha läst `PHP The Right Way` har jag slagit fast att jag från tidigare kurser har rätt bra koll på grunderna i PHPs syntax, PDO och arbete med databaser och MVC-designmönstret. Kunskapsluckor jag skulle vilja fylla i är il8n och l10n, DI och DI-containers, skriva återanvändbara klasser med Single Responsibility Principle, Errorhandling och testdriven utveckling.

**Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?**  
Det var svårt att hitta någon slags objektiv källa till vilka ramverk som är mest populära inom PHP, då de flesta sidor som dyker upp vid en googling på "Most popular/used frameworks in PHP 2020" är [artiklar](https://hackr.io/blog/best-php-frameworks) eller [bloggar](https://meetadeveloper.com/10-best-php-frameworks-for-website-development-in-2020-ad1507a0f9f4) skrivna med en "Top 10 Must Have"-approach. Det som verkar genomgående i dessa artiklar är att Laravel alltid kommer på första plats, oftast följt av Symfony, sen Codeigniter men i vissa fall Zend.

Kollar man på [google söktrender](https://trends.google.com/trends/explore?cat=5&q=%2Fm%2F0jwy148,%2Fm%2F09cjcl,Zend,%2Fm%2F02qgdkj,%2Fm%2F09t3sp#TIMESERIES) för att se hur folk har sökt på de olika ramverken ser vi att ordningen är Laravel, Symfony, Codeigniter, CakePHP och till sist Zend. Om detta representerar popularitet är en rimlig fråga men det säger något om vad folk är intresserade av i alla fall. Även [fullstackgeek.blogspot.com](https://fullstackgeek.blogspot.com/2019/05/best-php-frameworks.html) verkar vara av den åsikten. Denna undersökning innefattar såklart inte alla tillgängliga ramverk.

**Berätta om din syn/erfarenhet generellt kring communities och specifikt communities inom opensource och programmeringsdomänen.**  
Jag har alltid befunnit mig lite utanför de communities vars intressen jag håller nära, cirkulerat runt och tagit del av vad som erbjudits när det passat det jag håller på med. Fast jag är starkt troende i föreningsrörelse och ideellt arbete har jag ofta haft svårt att hitta en plats i dessa, mest av rädsla för att inte ha bra idéer, brinnande engagemang eller relevant kunskap. Jag tror att communities, grupper, föreningar och ideella organisationer är de som verkligen utvecklar och skapar den värld jag vill vara i och så tror jag även det är inom opensource och programmering, men jag har en tröskel att komma över gällande självförtroende.

**Vad tror du om begreppet “en ramverkslös värld” som framfördes i videon?**  
Det låter vettigt att inte låsa in sig i en tanke om att vara en "laravel-utvecklare" eller "angular-utvecklare", utan istället lära sig använda bibliotek från olika ramverksutgivare och själv bygga ramverk som är flexibla nog att användas i olika ramverk. Jag tror dock att det här konceptet är mer lättbegripligt och användbart när man kommer över en viss tröskel av kunskap och erfarenhet. Jag känner fortfarande att jag är något av en nybörjare gällande ramverk.

**Hur gick det att komma igång med din redovisa-sida?**  
Det gick bra, känns roligt att komma tillbaka till Anax, speciellt efter att grottat ner sig i jsramverk och lärt sig om olika CI-verktyg.

**Några funderingar kring arbetet med din kontroller?**  
Inga funderingar just nu.

**Vilken är din TIL för detta kmom?**  
Repetition är kunskapens moder och jag inser hur mycket smidigare jag rör mig i en kodbas.
