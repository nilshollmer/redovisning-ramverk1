---
---
Redovisning kmom03
=========================

**Hur känns det att jobba med begreppen kring $di?**  
Det känns bra! Jag har inga problem att greppa hur DI fungerar och hur man jobbar med det. Det känns väldigt praktiskt just när man vill göra koden testbar.

**Ge din egna korta förklaring, ett kort stycke, om dependency injection, service locator och lazy loading. Berätta gärna vilka källor du använde för att lära dig om begreppen.**  
Dependency Injection är ett designmönster där man tar bort hårdkodade beroenden i en klass och istället ge den de beroenden klassen behöver när den skapas och därmed göra klassen mer flexibel och testbar. Källa [phptherightway](https://phptherightway.com/#dependency_injection).

Service locator pattern är ett designmönster där man kapslar in tillgängliga tjänsterna i en kontainer och förser användaren med ett API för att använda tjänsterna. Fördelar med detta designmönster är att man flyttar komplexitet från källkoden till ett separat bibliotek med ett API-register och därför slipper omkompilera källkoden när man ändrar i tjänsterna. Nackdelar är att koden blir svårare att testa eftersom API-registret döljer vilka dependencies som finns eller saknas, vilket leder till att compile-time errors blir till run-time errors. Källa [geeksforgeeks](https://www.geeksforgeeks.org/service-locator-pattern/) och [wikipedia](https://en.wikipedia.org/wiki/Service_locator_pattern).

Lazy loading är ett designmönster där man väntar med att ladda in en klass tills dess att den behövs, istället för att göra det i början av ett program. Detta leder till att initialiseringstiden för programmet blir kortare och alltså går snabbare att starta. Detta kan göras genom att man skapar placeholders, proxyobjekt eller "ghost"-objekt som får representera klassen tills dess att den laddas. Källa [wikipedia](https://en.wikipedia.org/wiki/Lazy_loading).


**Berätta hur andra ramverk (minst 2) använder sig av koncept som liknar $di. Liknar det “vårt” sätt?**  
I Laravel finns Dependency Injection på olika sätt. Det första sättet liknar Anax `$di` och är också en service container. Om jag förstår det rätt så kan skriva en klass som `extendar` klassen `ServiceProvider` och därmed få olika metoder som behövs vid bootstrapping. Man kan då binda klassen till service containern så att den kan användas i hela systemet. Det andra sättet kallas för "Facade" vilket är ett statiskt interface som också är tillgängligt genom service container. Skillnaden mellan en Facade och en Service Provider är att Facade är en "statisk proxy" och tillåter en att använda en mer koncis och tydlig syntax än vid vanlig DI men behåller kodens testbarhet.

Phalcon använder en `$di`-klass, en service container som liknar Anax modell. Man skapar en service provider som implementerar ett interface `ServiceProviderInterface` som laddar in klassen i service containern. Alla services som ska bootstrappas definieras i en fil `services.yml`.


**Berätta lite om hur du löste uppgiften, till exempel vilka klasser du gjorde, om du gjorde refaktoring på äldre klasser och vad du valde att lägga i $di.**  
Jag hade förberett mig lite i kmom02 genom att göra en curl-klass och en geotag-klass som jag visste att jag skulle behöva använda mig av, och la dessa i $di redan då. Jag skapade en väderklass som sköter all formattering av väderdata och försökte göra den så oberoende från andra klasser som möjligt. Jag försökte att ge klassen så hög cohesion och så låg coupling som möjligt. Jag försökte även göra dess funktioner så små som möjligt men kunde inte komma undan att formattering av data tar många rader för att vara läsbart.  

**Har du någon reflektion kring hur det är att jobba med externa tjänster (ipvalidering, kartor, väder)?**  
Det är häftigt att bygga sidor som gör "riktiga" saker, som man kan ha nytta av och återanvända i framtiden. Det luriga med det har varit hur man ska hantera datan man får tillbaka beroende på om ens request lyckas eller inte, och det har jag brottats med, speciellt i testerna. Jag tror att jag hade kunnat skriva snyggare klasser men har prioriterat bort det lite för att få färdigt koden.

**Vilken är din TIL för detta kmom?**  
Jag lärde mig i detta kursmoment att konfigurera DI och modifiera det speciellt för mina testfall.
