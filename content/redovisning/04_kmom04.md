---
---
Redovisning kmom04
=========================
**Hur gick arbetet med att lyfta ut koden ur redovisa-sidan och placera i en egen modul, några svårigheter, utmaningar eller annat värt att nämna?**  
Det gick ganska smidigt eftersom jag hade ganska bra koll på hur jag skulle paketera modulen.
Det som kändes svårast var att pedagogiskt skriva en README.md-fil beskrivande hur man installerar modulen.

**Gick det bra att publicera på Packagist och ta emot uppdateringar från GitHub?**  
Packagist var behändigt och gav en snygg wrap på min modul. Koppling till Github gick snabbt och alla uppdateringar av typen "Patch" uppdateras automatiskt.

**Fungerade det smidigt att åter installera modulen i din redovisa-sida med composer, kunde du följa din egen installationsmanual?**  
Det gick jättebra att använda `composer require nihl/weatherreport` och följa mina egna instruktioner. Jag testade först i ett nytt Anax-projekt och fick modulen att fungera såsom på min redovisasida.

**Hur väl lyckas du enhetstesta din modul och hur mycket kodtäckning fick du med?**  
Jag lyckades ganska väl med enhetstestning, 75 tester och 138 assertions. Jag har 100% kodtäckning men saknar fail-tester i några klasser.

**Några reflektioner över skillnaden med och utan modul?**  
Den stora förändringen blev att kunna flytta ut källkoden och testkoden från redovisa-repot, men såsom jag skapat de vyer som hör till modulen så behöver jag ändå spara viewmappen som den var, så särskilt stor skillnad blev det inte. Jag

**Vilket ramverk undersökte du och hur hanterar det ramverket paketering, moduler och versionshantering?**  
På [wikipedia](https://en.wikipedia.org/wiki/Laravel) beskrivs det som att Laravel har ett modulärt pakethanteringssystem med en dedikerad dependency manager. Det har en rad officiella paket för tjänster såsom autentisering, CLI, scaffolding och dashboard configuration med mera. Alla paket installeras med composer. Versionhantering sker enligt [Semantic Versioning](https://semver.org/). Läser man ramverkets `composer.json`-fil på [Github](https://github.com/laravel/framework/blob/8.x/composer.json) ser man att det bygger på väldigt många moduler, bland annat en rad från ramverket Symfony.

[Phalcon](https://github.com/phalcon/phalcon) använder också ett modulärt pakethanteringssystem. Kollar man på [Packagist](https://packagist.org/packages/phalcon/) hittar man många installerbara paket för att bygga sin applikation. Phalcon använder sig också av [Semantic Versioning](https://semver.org/) fr.o.m. version 3.0.0 och framåt.

**Vilken är din TIL för detta kmom?**  
Mitt TIL för det här momentet är nog att skriva installationsinstruktioner och readme-filer, något jag känner att jag inte lagt tillräckligt med tid på förut men som verkligen underlättar för den som ska använda modulen/applikationen.
